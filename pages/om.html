<div class="container">
	<h1>Om Ryhave</h1>
	<h3>Konceptet bag Ryhave Skødeskrivning ved konsulent Jens Ryhave</h3>
	<div class="row">
		<div class="col-sm-8 col-md-9">
			<p>Med afsæt i en videregående økonomisk uddannelse og efterfølgende 35 års tjeneste i Kriminalpolitiet, heraf 20 år som chef og efterforskningsleder, har jeg oplevet en del sager, hvor en tilsyneladende normal handel er endt med personlige og/eller økonomiske problemer for sælger- og/eller køber bl.a. på grund af manglende eller for dårlig økonomisk styring, dokumenthåndtering og rådgivning i et ofte uoverskueligt og vanskeligt marked.</p>
			<p>Det er her, jeg mener at have en betydelig ekspertise og erfaring, som jeg kan stille til rådighed for en professionel og effektiv sagsbehandling.</p>
			<p>Mit firma har nu eksisteret siden 20XX, hvilket har bibragt mig en stor rutine inden for fagområdet med speciale i almindelige parcelhuse/villaer, sommerhuse, ejerlejligheder og byggegrunde.</p>
			<p>Mit koncept er bl.a., at dokumenthåndtering og pengestrømme skal holdes adskilt.
				Jeg forestår tinglysning af skøde og håndtering af de handelen vedrørende dokumenter medens pengeinstitutter og/eller realkreditinstitutter står for pengestrømmene og håndtering af de financielle dispositioner i forbindelse med købers financiering samt indfrielse og aflysning af de hæftelser, som sælger måtte have i ejendommen og som ikke skal overtages af køber.</p>
				<p>Ekspeditionsforløbet er på denne måde sikret således, at ingen penge frigives før de forudsatte aftaler er opfyldte. På den måde undgås, at nogen af de involverede parter kommer i økonomisk fortræd, idet pengestrømmene under hele sagsforløbet er sikrede i pengeinstitutter.</p>

				<p>Beregninger og rådgivning omkring finansiering og låneoptagelse foregår mellem køber og dennes bank og/eller finansieringsinstitut. Det er de bedst til.</p>

				<p>Min strategi er professionelt, hurtigt og prismæssigt særdeles konkurrencedygtigt at kunne effektuere købers eller parternes efterspørgsel og behov for dokumentgennemgang- og håndtering med det formål at udarbejde et i enhver henseende korrekt skøde, der giver udtryk for indhold og vilkår i den indgåede ejendomshandel.</p>

				<p>Er der tale om usædvanlige handelsvilkår, usædvanlige forhold omkring den handlede ejendom eller specielle problemstillinger omkring sælger eller købers personlige forhold, vil jeg efter nærmere drøftelse herom normalt henvise til en for forholdets karakter specialiseret advokatvirksomhed. Det er alle bedst tjent med. Denne orienterende samtale er uden honorarberegning.</p>
			</div>
			<div class="col-sm-4 col-md-3">
			<img class="img-responsive img-rounded" src="img/profilStor.jpg" alt="Jens Ryhave">
				<p class="text-right"><em>Jens Ryhave, tidligere kriminalpolitiassistent og efterforskningsleder</em></p>
			</div>
		</div>
	</div>